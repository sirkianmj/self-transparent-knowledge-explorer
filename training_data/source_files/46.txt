دانشگاه
+ Automatic Zoom
نشریه معماری اقلیم گرم و خشک
سال هفتم شماره نهم بهار و تابستان ۱۳۹۸
عناصر و ویژگیهای محیطی پیرامون باغهای مظهر خانه ای براساس
مطالعه نمونه هایی از باغهای حکومتی و رسمی
حمیدرضا جیحانی، نغمه اسدی چیمه
۱- استادیار گروه معماری دانشکده معماری و هنر دانشگاه کاشان
-۲- کارشناس ارشد مطالعات معماری ایران دانشگاه هنر اصفهان
تاریخ دریافت مقاله ۱۳۹۸/۰۳/۲۲ تاریخ پذیرش نهایی: ۱۳۹۸/۰۶/۲۱)
چکیده
با وجود مطالعات متعدد تأثیر باغ و عوامل شکل دهنده آن بر محیط پیرامون ممکن است به خوبی مطالعه نشده باشد. این عدم
شناخت در کنار عوامل دیگر همواره باعث شده است تا قلمرو باغها نادیده گرفته شود و در اثر توسعه های شهری در نواحی
حومه ای و همچنین توسعه زیر ساختها آسیب ببیند و فهم ما را از الگوهای بومی زیست فرو کاهد و حفاظت از نمونه های
باقی مانده را نیز دشوار کند. نمونه های پرشماری از باغهای حومه ای مرتبط با یک قنات در مناطق کویری ایران و معمولاً در
نواحی نزدیک تر به کوهپایه ها قابل شناسایی اند. این نوع از باغهای مرتبط با قنات و مظهر خانه آن تأثیر قابل توجهی بر محیط
پیرامون خود داشته اند. به نظر میرسد رابطه این باغ ها با قنات و مظهر خانه آن و همچنین ارتباط این ترکیب با محیط پیرامون به
پیدایش عناصر مشخصی در اطراف آنها منجر شده است که در نسبت با یکدیگر بر گرد باغ اصلی قرار دارند. بنابراین
پرسش های اصلی پژوهش این است که اجزاء و عناصر مورد نظر چه هستند و چگونه و با چه ساختاری با هم ترکیب شده اند.
هدف این مقاله شناخت این عناصر و ویژگیهایی است که حاصل ترکیب عناصر یاد شده در ساختاری مشخص اند. روش تحقیق
تفسیری تاریخی است و از راه بررسی میدانی و کتابخانه ای نمونه هایی از باغهای مرتبط با مظهر خانه میسر شده که کمتر در معرض
تغییر و توسعه قرار گرفته باشند و در عین حال منابع نوشتاری و تصویری نیز اطلاعات کافی از محیط آنها در اختیار قرار میدهند.
علاوه بر این، باغ هایی در انجام تحقیق مدنظر بوده اند که همچون باغهای حکومتی عناصر و ترکیبهای یاد شده به طور مفصل تری
پیرامون آنها به کار گرفته شده اند. جست و جو در محیط پیرامونی این باغها و تفسیر داده هایی که متون و تصاویر در اختیار
می گذارند، نشان میدهد علاوه بر آن عناصر مشترک و مشابه شامل باغ اصلی جلوخان خیابان بناهای مرتبط با آب و
مجموعه ای از باغ ها و خانه باغ ها که پیرامون این نوع از باغها وجود دارد ساختار شکل دهنده مشترکی نیز پیرامون آنها قابل
بازیابی است. این ساختار متکی بر آب قنات زیست و زراعت پیرامون باغ را میسر کرده و آن را با نواحی دیگر پیوند داده است.
کلید واژه ها باغ تاریخی قنات مظهرخانه، ساختار محیطی
Email: jayhani@kashanu.ac.ir نویسنده مسئول
www.SID.ir