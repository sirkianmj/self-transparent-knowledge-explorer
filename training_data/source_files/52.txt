Archive of SID
سومین کنفرانس ملی شهرسازی ، معماری، عمران و محیط زیست
تاثیر طراحی باغ ایرانی بر شکل گیری معماری باغ های شهر مشهد
نمونه موردی باغ گلها و باغ ملی
مصطفی قربانزاده مراغه منا افراسیابی
-۱ دانشجوی کارشناسی ارشد معماری
۲ عضو هیئت دانشگاه اشراق بجنورد
ghorbanzadeh688@gmail.com
SHAHR
چکیده
باغ ها یکی از با اهمیت ترین جلوه زیست محیطی هر شهر محسوب میشود مشهد به دلیل داشتن اقلیم مناسب دارای
باغ های زیادی است و از آنجایی مقصد سفر بسیاری از مسافران ایرانی و خارجی است توجه کافی به این مهم انجام شده است.
اما لازم است در این زمینه مطالعات علمی و منسجم از لایه های مختلف تاریخی فرهنگی و ... صورت گیرد تا دستاوردی جهت
طراحی شهری سبز بر اساس اصول معماری ایرانی حاصل شود؛ در این مقاله سعی شده است با هدف ارزیابی کالبدی و
ساختار باغ ملی و باغ گلها که دو باغ اصلی مشهد هستند درک معماری این باغها و درک تاثیر طراحی باغ ایرانی بر شکل
گیری آنها بررسی شود اطلاعات و اخبار موجود از وضعیت و ترکیب این باغها تاملی موشکافانه تر در طرح آنها را ممکن کرده
است. در این مقاله با تکیه بر اطلاعات موجود درباره چگونگی استقرار و طرح معماری و منظره این باغ ها تحقیق میشود.
واژگان کلیدی منظر طرح باغ باغ گلها، باغ ملی
مقدمه
معماری به عنوان یک هنر و متاثر از ویژگیها و خصایص فطری انسان در طول زمان دچار تغییر و دگرگونی میشود.
این تغییرات گاه در قالب تکامل یک سبک ظهور پیدا کرده گاه به عنوان یک تحول و زایش سبکی دیگر و گاه فارغ از سبکها
و شیوه ها و بدون وابستگی به آنها رخ میدهند. علی رغم نظر گامبریج (۲۰۰۰) که معتقد است در شرق سبکهای هنری
توانستند هزاران سال تداوم داشته باشند بی آنکه ضرورت هرگونه تغییری برای آنها احساس شود غرب هیچ گاه چنین تداوم و
پایندگی را شاهد نبوده است؛ دگرگونی ها حتی با شتابی کمتر گریز ناپذیر است. در طول تاریخ یکی از زیباترین فعالیتهای
انسان آفرینش باغ بوده است. هنر باغ سازی یکی از کهنترین هنرهای ایرانیان است که دارای سنتهای ارزشمند و معنوی
است. قدم نهادن در باغهای ایرانی این اندیشه را ایجاد میکند که چه رمز و رازی در پس ظاهر آراسته آنها نهفته است که بعد
از گذشت قرنها با منظری جذاب انسان را به سوی خود دعوت میکند.
باغ یکی از اجزای الگوساز بافت درون شهری است به این ترتیب که در ترکیب با اجزای دیگر شهری مانند مدرسه، تکیه
مسجد و .... سنتهای تفرج در شهر و زیارت تفریح را در شهر ثبات بخشیده است. باغ ایرانی یکی از اجزای تثبیت شده
در بیشتر الگوهای درون شهری ایران است به طور کلی باغ فضای است که در آن گل یا درخت کاشته شده باشد. صورت
فارسی میانه کلمه همان باغ و صورت فارسی باستان آن باگ بوده است به معنی بخش یا تقسیم قطعه زمینی زیر کشت
می باشد.
www.SID
