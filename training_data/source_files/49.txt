باغ فتح آباد جلوه گاه معماری خانه باغ ایرانی
شبنم محمدی؛ کارشناس و پژوهشگر گردشگری
Email: shab۱۹۸۵.mohammadi@gmail.com
Mobile: ۰۹۱۳۱۹۵۱۵۸۲
محمد برشان؛ نویسنده و پژوهشگر
Emai: mohammad.barshan@yahoo.com
Mobile: ۰۹۱۳۱۹۷۱۹۹۲
چکیده
SID
.
باغ سازی از زمانهای پیش از تاریخ همواره جزو جدا نشدنی زندگی بشر محسوب میشد و خود در همه دوره ها در دیگر
رشته های هنر تأثیر و و نقش عمده ای داشته است. هنر باغ سازی مانند معماری تابع عوامل و شرایط طبیعی هر محیط بوده
که وجود آب و خاک بارور از جمله آنهاست به دلیل اختلاف آب و هوایی مناطق مختلف ایران باغ اهمیت ویژه ای پیدا می
کند. باغ ایرانی از سه عنصر اصلی آب گیاه و فضای معماری تشکیل شده است. مهمترین مسئله برای حیات بخشیدن به باغ،
رساندن آب از راههای دور دست به داخل باغ بوده که سازندگان باغها از طریق حفر قنات آن را حل نموده اند. آب به عنوان
یکی از عناصر چهارگانه آفرینش جایگاه ویژه ای در فرهنگ کهن ایران دارد.
در باغ ایرانی معماری باغ معماری آب و داهم آمیختگی آب و بنا است. اصلی ترین عاملی که همواره به باغ ایرانی حیات می
بخشیده آب جاری بوده که در جویهای کم شیب به حرکت در آمده و منظره و هوای باغ را مطبوع و دلپذیر می ساخته است.
آنچه در خصوص باغ ایرانی به ویژه در مناطق کویری حائز اهمیت است نحوه مدیریت و هدایت آب می باشد. از نمونه بارز این
باغ ها می توان به باغ فتح آباد کرمان اشاره کرد که بازسازی و مرمت گردیده است. سامانه آبیاری این باغ و ساختمانهای زیبای
آن یکی از نمونه های منحصر به فرد باغ ایرانی است. در این مقاله ضمن معرفی باغ به ارائه گزارش تاریخی باغ فتح آباد و
اهمیت آن پرداخته شده است.
واژگان کلیدی باغ ایرانی مدیریت سنتی آب باغ فتح آباد، کویر
مقدمه
باغ سازی ایرانی مانند معماری ایرانی آن چنان طراحی شده است که با اکوسیستم محیط و اقلیم منطبق باشد و به بهترین وجه
نسبت به شمال و جنوب جهت گیری شود جریان دائمی آب که در سطح سایه دار باغ در جریان است باعث اختلاف دما با
محیط اطراف میشود باغ ایرانی همراه با پیشرفت تمدن و فرهنگ ایرانی شکل گرفته است ایرانیان بیشتر از سایر اقوام و ملل
پی بردند که باغ سازی اساس کشاورزی است.
www.SID.ir