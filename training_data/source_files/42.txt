90%
گزارش علمی
روز درختکاری بازگشت درختان مثمر و چشم انداز مرمت طرح کاشت در باغ فین
حمیدرضا جیحانی
بی گمان غرس درخت در روز درختکاری پدیده دلنشینی است. اما این موضوع زمانی دلنشین تر میشود که کاشت
درختان جوان در جایی با پیشینه باغ فین انجام گیرد. پیش از این و در سال ۱۳۸۲ و زمانی که مسئولیت طرح مرمت
باغ فین را بر عهده داشتم در برخی کرتها درختان مثمری کاشته شدند. درختان یاد شده متأسفانه در اثر رخدادهای مطالعه معماری ایران
نیمه دهه ۱۳۸۰ حذف شدند. حدود ده سال پس از حذف درختان تازه غرس شده مذکور و طی مراسمی در روز
سه شنبه پانزدهم اسفند ۱۳۹۶ حدود ۱۵۰ اصله نهال درختان مثمر با طرحی مشخص در میان کرتهای باغ فین
کاشته شد. این طرح کاشت نتیجه بخشی از طرح مرمتی است که بر اساس برنامه مدیریت محوطه میراث جهانی
باغ فین تهیه شده است. اگر از اندک درختان مثمر در سالیان اخیر چشم پوشی کنیم دست کم برای چندین دهه
کرتهای باغ فین فاقد حضور این عناصر بوده اند. با وجود این نقشه ای که دونالد ویلبر و همسرش مارگارت سور
ویلبر از باغ فین در سال ۱۹۳۹ ترسیم کرده اند و اولین بار در کتاب باغ ایرانی نوشته دونالد ویلبر و فیلیس اکرمن در
سال ۱۹۴۰ منتشر شده است نشان میدهد که محدوده کرتها مملو از درختان میوه است تصویر (۱) اگر کسان
دیگری همچون من به اصالت نقشه ویلبر شک داشته باشند آگاهی از فروش انارهای باغ به مبلغ ۲۰ ریال در سندی
به تاریخ ۲۹ آذر ۱۳۱۶ برابر با ۱۹ دسامبر (۱۹۳۷) آشکار میکند که باغ صاحب درختان انار بوده و بخشی از محصول
انار آن به فروش می رسیده؛ چنانکه رئیس اداره معارف و اوقاف کاشان خواستار واریز وجه فروش محصولات یاد شده
به صندوق مالیه شده است. اما در حالی که معمولا توجه بیشتر معطوف به درختان سرو و گونه های مشابه است چرا
کاشت درختان مثمر از اهمیت برخوردار است؟
استادیار دانشکده معماری و هنر دانشگاه کاشان و عضو هیأت راهبری پایگاه میراث جهانی باغ های تاریخی ایران
دو فصلنامه معماری ایرانی
شماره ۱۲ - پاییز و زمستان ۹۶
۱۵۹
