تصویر کاخ و باغ شاه موبد در مثنوی ویس و رامین فخرالدین
اسعد گرگانی

حمیدرضا جیحانی *
تاریخ دریافت: ۱۳۹۳/۱۱/۲۴ تاریخ پذیرش: ۱۳۹۴/۵/۱۲
چکیده
شکل یا طرح باغ موضوعی است که برخی از مهمترین ویژگیهای فضایی باغ را در بر دارد. علاوه بر آثار باقی مانده
یا مدارک تصویری و متون تاریخی شعر فارسی نیز منبعی برای شناخت باغ محسوب میشود و تصویری از آن
فراروی ما قرار میدهد تصویر یاد شده که ممکن است حاصل مشاهده توصیفگر یا حتی تصویر ذهنی او درباره
فضایی خاص باشد اهمیت دارد و ما را با موضوعی آشنا میکند که اطلاعات دیگری از آن در دست نداریم یا
اطلاعات ما را تکمیل میکند این مقاله متن داستانی منظومی را از نیمه نخست سده پنجم مطالعه می کند؛ زمانی
که فخرالدین اسعد گرگانی داستانی قدیمی تر را روایت کرده است. داستان یاد شده مثنوی ویس و رامین است که
تأثیری گسترده بر داستانهای منظوم پس از خود داشته و احتمالاً اصل آن به دوره اشکانی باز می گردد. مقاله در
پی آشکار کردن تصویری از باغ و سرای شاه موبد است که شاعر در حین داستان گویی خود و شرح روابط میان
شخصیت ها آن را به طور ضمنی وصف کرده است. در این مطالعه شعر شاعر از جمله آنها که مربوط به شرح فضای
یاد شده اند یا غیر آن تفسیر میشوند تا خصوصیات فضایی سرای شاه موبد روشن شود در تفسیر یاد شده درون مایه
دراماتیک و صحنه های داستان در مرکز توجه قرار دارند و هدف یافتن ویژگیهای معماری صحنه هایی است که
شاعر در ارتباط با سرای شاه موبد شرح میدهد بنا بر شرح شاعر سرای شاه موبد از باغ و کاخ و شبستانی
تشکیل شده است و مجاور گوشکی است که مشرف به میدان است و کل مجموعه در در یا کندز مرو قرار دارد.
سرای موید در بردارنده دو باغ است که یکی همچون حیاط اندرونی در میان عمارت شبستان بوده و دیگری دارای
دیوار و حصار بوده و در مقابل کاخ اصلی است. کاخ به هر دو راه دارد و از طریق ایوان با فضای هر دو باغ گلستان
و بوستان ارتباط می یابد.
کلیدواژه ها
مثنوی ویس و رامین فخرالدین اسعد گرگانی شعر فارسی شکل باغ اجزا و عناصر باغ معماری ایرانی

مطالعه معماری ایران
دو فصلنامه معماری ایرانی
شماره ۷ - بهار و تابستان ۹۴
۷۳
jayhani@kashanu.ac.ir ه استادیار دانشکده معماری و هنر دانشگاه کاشان
www.SID.ir
