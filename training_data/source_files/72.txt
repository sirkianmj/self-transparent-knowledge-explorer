آب در باغ ایرانی
بررسی معماری آب و ساختار آب رسانی در باغ چهلستون اصفهان
محمد ابراهیم زارعی ۱ نویسنده مسئول)، زهره سلطانمرادی
دانشیار گروه باستان شناسی دانشکده هنر و معماری، دانشگاه بوعلی سینا همدان
دانشجوی دکتری یاستان شناسی دانشگاه بوعلی سینا همدان
تاریخ دریافت: ۱۳۹۶/۰۶/۲۹
تاریخ پذیرش: ۱۳۹۶/۱۱/۰۸)
چکیده
شیوه طراحی در آب رسانی به دو بخش فضاها و پوشش گیاهی در باغ ایرانی منحصر به فرد است. معماران ایرانی با
شناخت فیزیکی آب و درک نقش و ارتباط آن با انسان آب را به درون ساختارهای معماری آوردند. قرار دادن آب
در حوض هایی با عمق های مختلف نمایش آن در آبشارها و فواره های زیبا جاری کردن در نهرها و مانند آن از جمله
تمهیداتی است که معمار ایرانی برای نقش آفرینی معنوی و بروز نقش زیباشناسانه آب در نظر گرفته است. در چهلستون
به عنوان یکی از نمونه های شاخص باغ سازی ایرانی عنصر آب بسیار پراهمیت است. معمار باغ ساز ترفندهای مختلفی به کار
بسته است تا ضمن صرفه جویی در مصرف آب از کار کرد زیبایی شناختی آن نیز به خوبی بهره بگیرد. هدف این پژوهش
تشریح گوناگونی فرمهای نمایش و توجه صفویان به مباحث زیبایی شناسانه در کنار اهمیت کاربردی آب است. این نوشتار
از گونه پژوهشهای تاریخی است که با رویکردی تحلیلی انجام گرفته است. داده اندوزی به شیوه بر رسی میدانی به همراه
مطالعات اسنادی و کتابخانه ای صورت گرفته است با توجه به تخریب بخش اعظم بافت صفوی در محدوده باغ چهلستون
و کمبود داده های باستان شناختی این پرسش مطرح شد که ساختار آب رسانی به این باغ چگونه بوده و طراحی چرخش
و نمایش آب در فضای باغ چگونه انجام گردیده است؟ نتیجه این پژوهش بر پایه بررسی های صورت گرفته چنین است.
معماران صفوی چرخش آب را به دو شیوه در باغ چهلستون به نمایش در آوردند؛ آب ایستا در حوض های بزرگ شرقی و
غربی عمارت و حوض های مرمرین ایوان و حوض جبهه جنوبی و آب جاری در کانالهای اطراف عمارت که عرض های
متفاوتی داشته اند. تعبیه فواره ها در مسیر و استفاده از سامانه دقیق شتر گلوها برای پمپاژ و تقسیم آب نیز از دیگر راه کارهای
پیش بینی شده برای بهره کاربردی و زیبایی شناختی از آب در این باغ است. تأمین آب باغ از سه منبع مختلف، دقت بالای
ساختار تقسیم آب در این دوره را نشان میدهد که برگرفته از طومار تقسیم آب شیخ بهایی است. این منابع، خصوصاً دو
نهر فدن و جوی شاه از مهمترین شاخصه های تعیین الگوی ساختاری باغ نیز بوده اند. از دیگر نکات چشمگیر، تفکیک آب
کاربردی از آب تزیینی است که میراثی از باغ سازی ایران پیش از اسلام است.
واژگان کلیدی مدیریت آب دوره صفوی باغ ایرانی، چهلستون
این مقاله برگرفته از رساله دکتری زهره سلطانمرادی با عنوان بررسی معماری آب ساختار آبرسانی و شیوه های مدیریت
آب در اصفهان دوره صفوی است.
www.SID.ir
** E-Mail: mohamadezarei@yahoo.com
۴۳
شهر ایرانی اسلامی آب در باغ ایرانی بررسی معماری آب و ساختار آبرسانی در باغ چهلستون اصفهان
