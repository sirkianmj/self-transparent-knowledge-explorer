ترجمه انگلیسی این مقاله نیز با عنوان
Analysts of the Role of Landscape in the Positioning and
Spatial Structure of the Main Pavilion in Persian Garden
(Case Study: Safavid Gardens in the Northern Part of Iran)
مجله منظر (۱۳ (۵۵) ۶-۱۹ / تابستان ۱۴۰۰
DOI: 10.22034/MANZAR 2021.288425.2132
مقاله پژوهشی
در همین شماره مجله به چاپ رسیده است.
تحلیل نقش چشم انداز در موقعیت استقرار و ساختار فضایی عمارت اصلی در
باغ ایرانی
مطالعه موردی باغهای دوره صفوی در شمال ایران
اسحق رضازاده
پژوهشگر دکتری معماری اسلامی دانشکده معماری و شهرسازی دانشگاه هنر اصفهان، ایران
آرمین بهرامیان
استادیار معماری دانشکده معماری و شهرسازی دانشگاه هنر اصفهان، ایران
احمد امین پور
دانشیار معماری دانشکده معماری و شهرسازی دانشگاه هنر اصفهان ایران
وحید حیدر نتاج
استادیار معماری دانشکده هنر و معماری دانشگاه مازندران، بابلسر، ایران
تاریخ دریافت: ۱۴۰۰/۰۳/۰۱
تاریخ پذیرش: ۱۴۰۰/۰۳/۲۰
تاریخ قرارگیری روی سایت: ۱۴۰۰/۰۴/۰۱
چکیده با وجود کلیت یگانه باغ ایرانی تنوعاتی در آن دیده میشود که بنا به شرایط مختلف
بستر طبیعی باغ به وجود آمده است. یکی از مسائلی که در مطالعه باغ ایرانی با آن مواجه
می شویم، تغییر شکل و موقعیت استقرار عمارت اصلی در برخی باغهای شمال ایران است
که اگرچه ساختار مشابهی با باغهای فلات مرکزی دارند اما در این موضوع با آن کلیت یگانه
متفاوت هستند. این مقاله با بررسی باغهای شمال ایران در پی پاسخ به این سؤال است که
چشم انداز درک شده از نظرگاه به محیط پیرامون چگونه بر نظام استقرار معماری و ساختار
فضایی عمارت اصلی باغهای شمال ایران تأثیر میگذارد؟ فرضیه پژوهش این است که علاوه
بر ساختار هندسی باغ و ویژگیهای توپوگرافیک ،زمین چشم انداز محیط پیرامون باغ نیز بر
تعیین موقعیت استقرار عناصر معماری و ساختار فضایی عمارت اصلی باغهای شمال ایران نقش
دارد. پژوهش حاضر با هدف شناخت باغهای شمال ایران ترکیبی از روشهای تاریخی و مطالعه
بین موردی را مناسب یافته است که با کمک اسناد مکتوب مشون تاریخی سفرنامه های سیاحان
و مستندات تصویری همچون عکسهای تاریخی نقشه های وضع موجود عکس هوایی آخرین
یافته ها از کاوشهای باستان شناسی و مشاهدات میدانی به بررسی این باغها می پردازد. پس از
بررسی و گونه شناسی ۱۵ باغ در شمال ایران و مطالعه و تحلیل تغییرات نظام استقرار و ساختار
فضایی عمارت اصلی در چهار نمونه کاملتر این نتیجه حاصل شد که در کنار نظام های کارکردی
و معنایی ویژگیهای طبیعی بستر باغ و چشم انداز محیط پیرامون از عناصر سازمان دهنده
بر نظام های کالبدی باغهای شمال ایران هستند و باغ ایرانی در بسترهای مستعد، با هدف
بهره مندی حداکثری از ظرفیتهای ممتاز منظرین طبیعت پیرامون باغ جهت گیری میکند.
بدین معنا که در چنین بسترهایی چشم انداز طبیعی قابل درک از نظرگاه در کنار چشم انداز
مصنوع باغ راستای نظرگاه و متأثر از آن نظام استقرار معماری و ساختار فضایی عمارت اصلی را
تعیین می نماید.
واژگان کلیدی | باغ ایرانی باغهای شمال ایران عمارت اصلی، نظرگاه، چشم انداز
نویسنده مسئول: ۰۹۱۳۱۶۵۹۱۶۸ a.bahramian @aui.ac.ir
شکار | شماره ۵۵ | تابستان ۱۴۰۰
