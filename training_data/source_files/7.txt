+ 90%
سال نهم شماره ۲۲ پاییز ۱۳۹۱ معیارهای مرمت منظر محوطه های تاریخی و طبیعی با تأکید بر محوطه بیستون کرمانشاه / ۴۴-۳۵
سارا پوریوسف زاده
محمدرضا بمانیان
مجتبی انصاری ***
معیارهای مرمت منظر محوطه های تاریخی و طبیعی
با تأکید بر محوطه بیستون کرمانشاه
چکیده
منطقه بیستون جزو مناطق بی نظیر در کشور و حتی جهان است که آمیختگی تاریخ و طبیعت فرهنگ و افسانه را یک جا به نمایش
می گذارد. این منطقه به عنوان پناهگاه حیات وحش از یک سو ارزشهای طبیعی منحصر به فردی دارد و از دیگر سو دارای آثار تاریخی
با ارزش جهانی است در این مقاله به نقش معماری منظر به عنوان پیوند دهنده و احیا کننده ارتباط بین لایه های طبیعی تاریخی و
روایت های داستانی منظر در چارچوب دیدگاه جامع نگر مرمت منظر تأکید شده است. این پژوهش با هدف بازشناسی طبیعی و
فرهنگی منطقه بیستون که عرصه ای مناسب برای طرح دیدگاه جدید مرمت منظر به محوطه های تاریخی و طبیعی است به بررسی
بوم شناسانه لایه های این محوطه پرداخته است تا از این رهگذر راهکارهایی عملی در مرمت جامع منظر بیستون به دست آید.
در این مقاله ابتدا به طرح موضوع و روش تحقیق اشاره میشود و پس از واکاوی مفهوم واژه های مرمت بوم شناسی و مرمت منظر
اصولی برای مرمت جامع منظر به دست میآید در ادامه به تحلیل بوم شناختی منطقه پرداخته و با توجه به ارکان مرمت منظر که شامل
انسان طبیعت فرهنگ و تاریخ است نقاط ضعف قوت فرصتها و تهدیدات طبیعت و فرهنگ منطقه در دو جدول جمع بندی میشود.
از آنجا که تأکید دیدگاه مرمت منظر به بازخوانی و احیای تمامی لایه های منظر است در انتها با کنار هم قرار دادن اصول مرمت منظر
و مطالعات بوم شناسانه سایت معیارهای مرمت منظر طبیعی و فرهنگی بیستون به دست میآید نتیجه کلی آنکه صرفاً با مرمت تمامی
لایه های موجود در منظر و درک رابطه بین آنهاست که میتوان به احیای جامع محوطه های تاریخی و طبیعی دست یافت. در این
پژوهش از روش تحقیق توصیفی تحلیلی در بستری از مطالعات کتابخانه ای و همچنین مشاهدات میدانی متعدد بهره گرفته شده است.
واژگان کلیدی
مرمت منظر منظر تاریخی منظر طبیعی بوم شناسی، بیستون
کارشناس ارشد معماری منظر دانشکده هنر و معماری دانشگاه تربیت مدرس، تهران، ایران
sara.pouryousefzadeh@gmail.com
دکتری معماری دانشیار دانشکده هنر و معماری دانشگاه تربیت مدرس تهران ایران نویسنده مسئول ۰۹۱۲۱۰۸۱۵۳۴
bemanian@modares.ac.ir
دکتری معماری گرایش معماری منظر دانشیار دانشکده هنر و معماری دانشگاه تربیت مدرس، تهران، ایران
ansari_m@modares.ac.ir
۳۵