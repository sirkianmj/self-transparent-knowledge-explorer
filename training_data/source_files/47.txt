چکیده
+ 90%
تاریخ دریافت مقاله: ۹۰/۸/۲۱
بافت های تاریخی فرهنگی تاریخ پذیرش مقاله: ۹۱/۴/۱۹
بازیابی ساختار فضایی و شکل باغ فردوس شمیران
حمیدرضا جیحانی** سمیرا منصوری***
نشریه مرمت، آثار و بافتهای تاریخی، فرهنگی
دو فصلنامه علمی - پژوهشی، سال دوم، شماره سوم، بهار و تابستان ۱۳۹۱ ۷۹
در دوره قاجار هم به واسطه علایق و خصوصیات قومی و هم به دلیل سنتهای تداوم یافته دربار باغ سازی
مورد توجه فراوانی واقع شد. در تهران که در آن زمان پایتخت و محل حضور شاه درباریان و شاهزادگان بود
باغ های پرشماری ساخته شد. باغ فردوس از جمله این باغها بود که پس از ورود محمد شاه قاجار به تهران
توسط یکی از درباریان در نزدیکی قلعه محمدیه پی ریزی شد. این باغ سالیان بسیاری مورد توجه بود و خاندان
معیرالممالک و مالکان دیگر باغ در تکمیل و بهسازی آن میکوشیدند اکنون از باغ جز عمارتی که توسط
دوست علیخان معیرالممالک در آن ساخته شده و در حال حاضر به موزه سینما اختصاص یافته و قسمتی از باغ
اطراف این عمارت چیزی باقی نمانده است.
اگرچه بخشهای گسترده ای از باغ منفک شده و تغییر کاربری یافته است به نظر می رسد بنا به مجموعه
اسناد و مدارک باقی مانده میتوان ساختار اصلی باغ و شکل آن را بازیابی کرد در این مقاله تلاش می شود
با مطالعه متون و اسناد تاریخی و بررسی وضعیت باقی مانده باغ و بافت شهری پیرامون آن محدوده باغ و
ساختارهای درون آن بازشناسی شود کنار هم قرارگیری اطلاعات توصیفی و تصویری به دست آمده و انطباق آنها
بر وضعیت موجود شهری خطوطی از چهره اصلی باغ فردوس را نشان میدهد بهره گرفتن از خطوط باقی مانده
در بافت موجود و حذف برخی عناصر متأخر برای نیل به نتیجه ضروری بوده است.
نتیجه یافتن اطلاعات و قرار دادن آنها در نقشه امروزی نمایش ساختار فضایی باغ است شکل مرکب آن را
آشکار میسازد و تاحدودی سیر تغییر و تحولات آن را گوشزد میکند این نتایج نشان میدهد که باغ فردوس
به مرور در پهنه ای وسیع در محدوده شمیرانات و در قالب سه بخش باغ اصلی باغ اندرونی و باغ قلمستان شکل
گرفته است. باغ اصلی ساختارهای متنوعی داشته که یا همچون عمارت باقی مانده تغییرات وسیعی کرده یا مانند
سردر شمالی به کلی تخریب شده است. نحوه عبور خیابان پهلوی ولیعصر از درون عرصه باغ و تبدیل فضای
باغ به یک بافت شهری از دیگر نتایج طرح است.
کلیدواژه ها باغ فردوس شمیران ساختار فضایی معیرالممالک دوره قاجار
این مقاله بخشی از نتایج طرح پژوهشی درون دانشگاهی با عنوان بازیابی شکل و ساختار فضایی باغهای تاریخی قاجاری براساس
مطالعه و پژوهش باغ فردوس شمیران است که با شماره ثبت ۸۹۹/۱۲ و ذیل قرارداد شماره ۲۰/۵۷۱-۹۰ مورخ ۱۳۹۰/۲/۱۳ و با
حمایت معاونت پژوهشی دانشگاه هنر اصفهان به انجام رسیده است.
** دانشجوی دکترای مرمت دانشگاه هنر اصفهان
*** کارشناس ارشد مرمت و احیاء بناهای تاریخی دانشگاه هنر اصفهان (نویسنده مسئول)
smansouri88@gmail.com
www.SID.ir
۷۹